
<h1>Történetünk</h1>
            <img  src="./images/11.jpg" alt="kutyus1"  >
    <p>Az Állat és Természetvédők Szekszárdi Egyesületét 2001 októberében jegyezték be. Már előtte is a környékbeli állatok életének, sorsának jobbításán dolgoztunk, de ekkor kezdődött a menhely igazi története.
    
    A rossz körülmények között működő budaörsi gyepmesteri telep egyik telekrészét az Önkormányzat megvásárolta és rendelkezésünkre bocsátotta, itt kezdett működni a menhely. Így a gyepmesteri telepről a két hét karantén letelte után néhány méterrel távolabb, hozzánk kerültek a kutyák, megmenekülve az elaltatástól. A Budaörsi Önkormányzat hathatós segítségével az állatvédők gondozták tovább és juttatták vissza őket saját gazdájukhoz, illetve új otthont kerestek nekik.</p>
    
    <h3>A feladatokat is a menhely vette át</h3>
    <p>A régi kennelek eltűntek, helyüket nagyobbak, élhetőbbek vették át, újak épültek, és kifutókat is létesítettünk.
    
    Magán és céges felajánlásoknak hála konténerekből kialakított menedékekkel is bővültünk, illetve egy kis ház is épült a kölyökkutyák részére. A cicák számára is létesültek kifutók, de ha kedvük tartja, a nyáron hűvös, télen fűtött házba is behúzódhatnak.
    A Szekszárdi Állatmenhely híres az elkötelezett, szinte fanatikus önkénteseiről, illetve arról, hogy hétvégén délelőttönként nagy a nyüzsgés nálunk. Ilyenkor lehet hozzánk jönni kutyát sétáltatni, cicákat simogatni, ember és állat közös örömére.</p>
    <h3>Önkéntes munka</h3>
    <p>A Budaörsi Állatmenhely szűkös anyagi forrásokkal rendelkezik. Ennek okán az állatokat ellátó gondozók, bár minden tőlük telhetőt megtesznek, mégis túlterheltek és segítségre szorulnak. Az önkéntesek munkája hihetetlenül fontos segítség. Ha úgy gondolod, hogy segíteni tudsz, kérlek, figyelmesen olvass tovább. Mindenekelőtt felhívjuk kedves leendő önkénteseink figyelmét, hogy a menhely fizetni nem tud az önkéntes tevékenységért, jelenlegi önkénteseink is az állatok iránti szeretetből dolgoznak.
        
        Mivel a menhelyen végzett tevékenység veszélyes lehet, ezért 18 év alatti személy a telepen csak szülői felügyelettel tartózkodhat és végezhet önkéntes tevékenységet! A menhelyen alkohol fogyasztása szigorúan tilos!
        
        Az önkéntesség önzetlen jószolgálati tevékenység, melyet csak teljes szívvel, odaadással, az állatok iránti szeretettel és tisztelettel lehet végezni. A menhelyen állatokkal, saját érzésekkel, saját döntéssel bíró élőlényekkel dolgozunk együtt. Ez a munka sok csodát, kellemes órát, élményekkel és örömökkel teli percet ad, de ugyanakkor veszélyeket is rejthet, így a balesetek elkerülése végett minden önkéntes köteles betartani a telepvezetők és a gondozók utasításait, valamint felelősségvállalási nyilatkozatot ír alá, melyben kijelenti, hogy betartja és elfogadja a menhely szabályait a saját és a védenceink érdekében is.
        
        <img  src="./images/12.jpg" alt="kutyus2" >
        A tevékenységek, melyeket végezhetsz, sokban függnek attól, hogy milyen rendszerességgel és mennyi időt tudsz/szeretnél a menhelyen tölteni.</p>
        <p>2001-ben a MÚOSZ Állatvédő Szakosztálya „Az év állatotthona” címet adományozta a szervezetünknek. Az alapítványunk 2002 óta tagja az RSPCA-nak (Angol Királyi Állatvédő Liga). Az RSPCA kérésére alapítványunk volt az egyik fő szervezője a 2004 februárjában megtartott RSPCA képzésnek, melynek szervezése már 2003 szeptemberében megkezdődött. 2003-ban beléptünk a Magyar Állatvédők Országos Szövetségébe.

2003 nyarán országos népi kezdeményezésen alapuló aláírásgyűjtést indítottunk annak érdekében, hogy az országgyűlés bűncselekménynek minősítse az állatkínzást. A kezdeményezést mintegy 400 ezer felnőtt magyar ember támogatta aláírásával. 2004. március 8-án az Országgyűlés 284 igen szavazattal, 11 ellenében, 4 tartózkodás mellett elfogadta a Büntető törvénykönyv azon módosítását, amely bűncselekménynek minősítette az állatkínzást.

2004 októberében a Magyar Állatorvosi Kamara "Az Év Állatvédelmi Díja 2004." elismerést adományozta az alapítványunknak a rendkívül eredményes népi kezdeményezésért.

2005 januárjában alapítványunk kezdeményezésére megalakult a PetárdaSTOP Munkacsoport, melyhez néhány hét alatt 121 civil szervezet csatlakozott. Részben a törekvéseinknek köszönhetően a kormány a szilveszteri időszakra is betiltotta a petárdák használatát, és javaslatot tett a parlamentnek a maximálisan kiszabható szabálysértési bírság összegének 50-ről 100 ezer forintra emelésére.

2007-ben a Tolna Megyei Közgyűlés Elnöke „Az Év Tolna Megyei Civil Szervezete 2006” különdíjat adományozta az alapítványunknak megköszönve ezzel a gesztussal a szervezetünk tíz évnyi eredményes munkáját.

2008 augusztusában a Tolna Megyei Állat- és Természetvédő Alapítvány három éves szélmalomharcának köszönhetően Dombóváron megszüntették a kutya-róka viadalra szánt rókák tartását, és az állatviadalnak számító kotorékversenyek szervezését.</p>